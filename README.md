"Трябва да се състави програма за управление на банка, транзакции с нейните клиенти и банкомати. Имате потребители, които могат да теглят или да правят справка за своята сметка, както и да превеждат пари до други клиенти. Всеки потребител има уникален номер, име и сметка. Всяка операция се извършва през банкомата с команди. Банкоматът трябва да има възможност да обслужва всеки клиент, но и да удържа такси. При всяко теглене за суми до 100 се удържат 3%, от 100 до 1000 5%, и над 1000 10%. Банкоматът разделя клиентите си на три типа: стандартен, премиум и платинен. Дефинирането става според броя на тегления за определен период, например седмица, месец, час и тн.. Броят им е съответно: до 10 включително, между 11-20, над 20. Тези типове са вариращи и за всеки отчетен период се променят според броя тегления (напр. Ако броят на тегленията за миналия месец е бил над 10 то този месец е със статус премиум, но ако в края на този месец броя на тегления е под или 10, то в другия месец той е стандартен тип. Същото важи и ако е преминал в по-висок клас клиенти). Всяко теглене генерира съобщение за транзакцията. Клиентът има възможност да изпраща пари до друг клиент. Всяка една операция минава през банката и тя извършва всички транзакции. Всеки месец всички сметки получават бонус доходност от 1% лихва.

Всички команди се извършват през конзолата. Командите се определят от вас."
